# GeoTrip
### Požadovaný software
Doplněk vyžaduje nainstalovaný program GeoGet, kompatibilita je zaručena s verzí 2.9.0.

Potřeba je také Java SE verze 1.7 a vyšší, doporučeno je použití 64-bit verze.

### Instalace doplňku
Doplněk se do programu nainstaluje pomocí Správce pluginů (Pluginy -> Správce pluginů). Po kliknutí na tlačítko Nainstalovat balíček se zobrazí dialog, ve kterém je nutné vybrat balíček s doplňkem (geotrip.gip).

Po dokončení instalace v menu Pluginy přibude tlačítko GeoTrip sloužící ke spuštění doplňku.

### Spuštění doplňku
Doplněk se spouští kliknutím na tlačítko GeoTrip v menu Pluginy.

### Instalace map
Při prvním spuštění je potřeba nainstalovat mapy.

Mapa se nainstaluje pomocí Import mapy (Mapa -> Import mapy). Vybrat je třeba soubor s příponou map a osm (soubory je možné stáhnout například z [download.mapsforge.org](http://download.mapsforge.org/) a [download.geofabrik.de](http://download.geofabrik.de/).

Po vybrání obou souborů a kliknutí na tlačítko Importovat proběhne nakopírování mapy do složky doplňku a předzpracování mapových dat, které může trvat několik minut.
